+++
Date = "2009-11-06T22:00:00.000Z"
Title = "Linux-esittely 2009-11"
Description = "Linux-esittely 2009-11"
Luokat = ["Tapahtumat","Esittely","2009/11/06","2009/11/07"]
+++

Lehdistötiedote
---------------

Porin Linux-käyttäjien kerho järjestää Linux-esittelyn **Porin
kaupunginkirjastossa** perjantaina 6. ja lauantaina 7. marraskuuta.
Esittelijät ovat paikalla pe klo 10.30 - 18.30 ja la 10 - 14.
Tapahtumassa esitellään uusi lokakuussa julkistettava Ubuntu versio
9.10, VALO CD sekä monenlaisia hupi-, hyöty- ja työkaluohjelmia.
Tilaisuuteen on vapaa pääsy.

Lisätietoja:

-   [<http://porixi.l-a.fi/>](http://porixi.l-a.fi/)
-   [<http://porixi.l-a.fi/Linux-esittely_2009-11>](http://porixi.l-a.fi/Linux-esittely_2009-11)
-   [<http://www.valo-cd.fi/>](http://www.valo-cd.fi/)

Raportti
--------

Kuva:Linux-esittely-2009-11-IMG_8631-pieni.jpg|Yleisnäkymä
Kuva:Linux-esittely-2009-11-IMG_8628-pieni.jpg|Esittelypöytä
Kuva:IMG_8628.JPG-pieni.jpg|Johtopuoli

Kävijöitä oli varsinkin lauantaina koko ajan, perjantaina lienee
iltapäivän räntäsade saanut mahdolliset kävijät jäämään kotiin kun oli
niihin aikoihin hiljaisempaa. Yllättävä riesa oli nettiyhteyden kehno
toiminta, Pori_Wlan yhteys kyllä syntyi helposti mutta nettisivujen
lataaminen sen kautta oli sattuman kauppaa. Enimmäkseen ei saanut sivuja
latailtua vaikka ping toimi koko ajan.

Esittelyssä oli Ubuntu 9.10 kahdessa koneessa ja Debian GNU/Linux
palomuurikone. Esittelyyn rakennettiin ossa palvelinkoneena Debian Lenny
5.0.3 ja palveluina DNS, DHCP, HTTP-palvelin, reititin ja palomuuri.

Kävijöissä oli Linuxista kiinnostuneita, aloittelevia Linux-käyttäjiä
että jo pidempään Linuxiin perehtyneitä.

Niiden kävijöiden määrä jotka pysäytyivät keskustelemaan: 12 sekä
perjantaina että lauantaina.

| Asennetut Ubuntut | Ubuntu tutuksi | Levyjä | USB-muistitikkuja | Mikropasin hinnastot | GIMP ja valokuva |
|-------------------|----------------|--------|-------------------|----------------------|------------------|
| 1                 | 4              | 9      | 1                 | 2                    | 1                |

Koneistus
---------

Esittelyssä oli yhteensä kolme pöytätietokonetta ja yksi läppäri.
Koneille rakennettiin lähiverkko, joka yhdistettiin langattomalla
yhteydellä Internettiin.

Palomuurikoneessa oli palveluina palomuurin ja reitittimen lisäksi DHCP,
DNS, HTTP-palvelin ja tiedostopalvelin [NFS:llä](NFS:llä).
Palomuurikoneen käyttöjärjestelmä oli Debian GNU/Linux versio 5.0.3 eli
Lenny.

Muissa esittelykoneissa oli Ubuntu 9.10 Finnish Remix. Pienempi
esittelykoneista oli Mikropasilta saatu kierrätyskone, joka oli
myynnissä hintaan 139 €. Koneessa toimi Ubuntu 9.10 ihan hyvin ja
riittävän vikkelästi. Kokoonpano oli Celeron 2,66 GHz 512 Mt 40 Gt.

Jaellut CD-levyt
----------------

CD-levyjä meni 9 kappaletta, kiltit kävijät pistivät kolikkopurkkiin
avustusta kerholle CD:n saatuaan. Jaossa oli Ubuntu 9.04, Ubuntu 9.10
Finnish Remix ja VALO-CD versio 4. Lisäksi yhdelle kävijälle
kirjoitettiin USB-muistitikulle Ubuntu 9.04 Netbook Remix.

Tällä kertaa oli vielä kevään esittelyäkin hienommat paperiset etiketit
levyihin.

Ensi kerralle vinkiksi
----------------------

Ubuntu tutuksi -kirjan URL valmiiksi paperilapuille, 10 tai 20
kappaletta. Ei tarvitse muistaa mikä se osoite oli eikä kirjoittaa
käsin. Kirja oli tuntematon kävijöille mutta kiinnostuivat kun
huomasivat kuinka tarpeellinen se on. Sama juttu [Linux on
Laptops](http://www.linux-laptop.net/), sitä tarvitsevat läppärin
hankkimista harkitsevat. [Ubuntu-fi](http://www.ubuntu-fi.org/) sivujen
osoite myös valmiiksi muistilapulle.

Nettiyhteyteen ei näköjään voi luottaa. Hankitaan Porixille nettimokkula
ja prepaid liittymä esittelyn ajaksi, niin pääsee ainakin mokkulan
kautta Internettiin.

Asennetaan Ubuntuun suomi, ruotsi ja vaikka englanti kielipaketit.
Sitten tehdään käyttäjät suomi, ruotsi ja englanti ja jokaiselle oman
kielinen työpöytäympäristö.

Avainsanoja: Clonezilla, mobiili laajakaista, WLAN, LIVE-levy, GIMP ja
valokuva.

Kiitokset
---------

Porixi kiittää tuesta [Mikropasia](http://mikropasi.fi),
[Kaupunginkirjastoa](http://www.pori.fi/kirjasto), kirjaston
näyttelysihteeriä sekä tietysti aktiivisia Porixilaisia ja esittelyssä
käynyttä mukavaa yleisöä. Järjestetään lisää esittelyitä!


