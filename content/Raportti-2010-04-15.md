+++
Date = "2021-02-06T17:17:28.294Z"
Title = "Raportti-2010-04-15"
Description = "Raportti-2010-04-15"
Luokat = []
+++

Kuukausitapaaminen huhtikuu 2010
================================

Paikalla Tapio, Ilkka, Taneli.

Tämä kuukausitapaaminen käytettiin rakentamalla Ilkan läppäristä
mobiililaajakaistareititin. Porixin Siptune-mokkula pistettiin kiinni,
asennettiin arno-iptables-firewall ja dhcp3-server, säädettiin ppp0
ulkoverkoksi ja eth0 sisäverkoksi, dhcpd jakamaan verkkoasetukset
sisäverkkoon ja parin haparoinnin jälkeen reititys toimi. Hyvä muistaa:
arno-iptables-firewall ei asennettaessa kysy reititetäänkö sisäverkko
Internettiin. Tämä toiminnallisuus siis jää pois kunnes tekee
**dpkg-reconfigure arno-iptables-firewall** ja pääsee valitsemaan tuon
käyttöön.

Ilkan läppäri on MSI Megabook, jossa Ubuntu 10.04 päivän Beta-versiona.
Julkaisupäiväksi on luvattu 29. huhtikuuta.

Tämä tehtiin L-A:n kevätkokousta varten, eli nyt pääsee Internettiin
myös mobiililaajakaistalla, noin 0,7 – 0,8 Mbit/sek nopeudella.
Kokouspaikan ulkopuolella toimii Pori WLAN, se saattaa toimia myös
ikkunapöydissä jos läppärissä on hyvä antenni ja radiopiiri riittävän
herkkä.

Muu aika juotiin teetä ja turistiin sekalaisista asioista. Ei tullut
tehtyä muistiinpanoja kun keskityin arno-iptables-firewallin ja DHCP:n
säätelyyn.


