+++
Date = "2021-02-06T17:17:27.589Z"
Title = "Raportti-2010-01-21"
Description = "Raportti-2010-01-21"
Luokat = ["Tapahtumat"]
+++

Porixi-tapaaminen 2010-01-21
----------------------------

Paikalla kolme Porixia, Tapio, Ilkka, Juha.

Asiakirjamalleja
----------------

Webbisivulla [Asiakirjamalleja ja
esimerkkejä](http://fi.openoffice.org/mallit.html) on suomenkielisiä
OpenOffice.org:ssa toimivia asiakirjamalleja eli pohjia, joista voi
aloittaa oman asiakirjansa rustaamisen. Harmi ettei nämä ole mukana kun
asentaa suomenkielisen Openoffice.org:in.

Linuxin käytöstä
----------------

Keskustelua Linux-käytöstä, aloittelija ja edistyneempi. Onko Linux
vaikeampi kuin muut käyttikset? Linuxikin menee sekaisin jos käyttää
pääkäyttäjän oikeuksilla väärin, esimerkiksi muokkaa hakemiston /etc
tiedostoja eikä käytä asetuksien muokkaamiseen tarkoitettuja
sovelluksia.

Windowsissa ei ole Flash-playeriä eikä Javaa, ennen kuin ne asentaa.
Tästä on kinaa windows-käyttäjien kanssa, jotka väittävät niiden olevan
Windowsissa valmiina. Porixi totesi ettei Windows 7 Home Premiumissa
ainakaan ole:
[Asennusvertailu-Windows7](/Asennusvertailu-Windows7 "wikilink"). Tältä
osin Linux ja Windows on yhtä hankalia, eli nämä lisäkilkkeet pitää
asentaa jos niitä tarvitsee. Erona on, että Linuxissa nekin voi asentaa
paketinhallinnan kautta, jolloin päivitykset tulevat automaattisesti
kuten muutkin päivitykset.

Tuleva Ubuntu
-------------

Ubuntu 10.04 kehittyy, tänään mokkulalla syntyi mobiililaajakaistayhteys
todella nopeasti ja vallan automaattisesti hetikohta kun mokkulan kytki
USB-piuhalla.

Skannaus PDF-tiedostoksi
------------------------

Keskustelua ison paperipinon skannaamisesta ja keinoista saada siitä
yksi PDF-tiedosto. Ehdotettiin ps2pdf, mutta nyt ei löydy tuommoista
komentoa. Mutta komento pdfjoin paketista
[pdfjam](http://packages.ubuntu.com/search?keywords=pdfjam&searchon=names&suite=karmic&section=all)
osaa yhdistää monta PDF-tiedostoa yhdeksi.

Sähköpostien siirtoa
--------------------

Outlookin sähköpostien siirto Linuxin Thunderbirdiin onnistuu. Homma on
kyllä melkoisen vaikea ja työläskin, jää epäilys tämä on tehty
tarkoituksella vaikeaksi, jotta saa vangittua Outlookin käyttäjät
sähköposteistaan kiinni. Jos on tärkeitä vanhoja sähköposteja, ei voi
vaihtaa toiseen sähköpostiohjelmaan eikä toiseen käyttöjärjestelmäänkään
jos ei osaa siirtää vanhoja sähköposteja siten että ne olisivat
käyttökelpoisia myös toisessakin järjestelmässä. Suurin osa ohjeista
joita googlettamalla löytyy tämän tekemiseksi ei toimi, arvattavasti ne
ovat toimineet ohjeen kirjoittajalle kirjoitushetkellä, mutta mistä
lienee syystä sittemmin lakanneet toimimasta. Ainakaan ei löytynyt
yhtään ohjelmaa, joka olisi osannut .pst -tiedostosta lukea sähköpostit
mbox-muotoon siten että Linuxin Thunderbird olisi osannut näyttää kaikki
sähköpostit.

Sähköpostien siirto piti tehdä vaikeammalla tavalla. Jos on vain
.pst-tiedosto, pitäisi löytää Windows jossa on toimiva Outlook, ja
kopioida .pst-tiedosto Outlook-kansioon (siihen missä Outlook.pst
-tiedosto on). Toimivasta Outlookista datatiedostoksi ottamalla vanhat
sähköpostit näkyvät Outlookissa (siis Outlook, ei Outlook Express9.
Thunderbirdin Tools | Import | Mail -toiminnolla sähköpostit voi tuoda
Windowsin Thunderbirdiin.

Windowsin Thunderbirdistä kannattaa poistaa kaikki lisäosat, esimerkiksi
antivirus-ohjelman sähköpostit skannaava lisäosa. Ne kopioituvat
profiiliin ja Windows-lisäosat sotkevat Linuxissa. Sitten ohjelmalla
[mozbackup](http://kb.mozillazine.org/MozBackup) kopioidaan
Thunderbirdin profiili tiedostoon. Tämä .pcv -tiedosto kopioidaan
Linuxiin.

Koska Linuxille ei ole mozbackuppia, pitää .pcv-tiedostosta käsin purkaa
tarvittavat tiedostot ja siirtää ne oikeaan paikkaan. Muutetaan .pcv
tilalle .zip, tehdään unzip vaikkapa /tmp -hakemistoon ja siirretään
saatu profiilihakemistopuu oikeaan paikkaan. Profiilihakemistopuu se
unzipatusta hakemistopuusta löytyvä hakemisto, jossa on esimerkiksi
tiedostot abook.mab, prefs.js ja liuta muitakin tiedostoja. Oikea paikka
on Ubuntussa \~/Profiles/Thunderbird/ -hakemiston alihakemisto, jonka
nimenä on 8 merkin merkkijono pieniä ASCII-kirjaimia, esimerkiksi
tanstaafl. Sitten muokataan \~/.mozilla-thunderbird/profiles.ini
tiedosto näyttämään tällaiselta.

```
\[General\]
StartWithLastProfile=1
_
\[Profile0\]
Name=Tanstaafl
IsRelative=0
Path=/home/eric/Profiles/Thunderbird/tanstaafl
```

Jos Thunderbirdissä oli aiemmin sähköposteja, ne eivät enää näy jos yllä
olevalla tavalla on siirretty uusi profiili käyttöön.

Jos et muistanut poistaa Thunderbirdin lisäosia ennen mozbackupin
ajamista, voit nyt koittaa poistaa niitä muokkaamalla profiilihakemiston
tiedostoa extensions.rdf.

Muuta keskustelua
-----------------

Porixin omaisuutta -tarroitus. Tehdään seuraavassa Linux-esittelyssä,
kun tavarat on yhdessä paikassa. Porixi on tehnyt hankintoja ja olisi
hyvä saada Porixin omaisuus merkittyä.

Videoeditoreista,
[pitivi](http://packages.ubuntu.com/search?keywords=pitivi&searchon=names&suite=karmic&section=all)
ehdotettiin käteväksi. Mutta se ei osannut sitä mitä haluttiin, eli
ottaa still frame videotiedostosta.
