+++
Date = "2009-04-23T21:00:00.000Z"
Title = "Linux-esittely 2009-04"
Description = "Linux-esittely 2009-04"
Luokat = ["Tapahtumat","Esittely","2009/04/24"]
+++

Lehdistötiedote
---------------

Porin Linux-käyttäjien kerho järjestää Linux-esittelyn Porin
kaupunginkirjastossa perjantaina 24. ja lauantaina 25. huhtikuuta.
Esittelijät ovat paikalla pe klo 16 - 18.30 ja la 10 - 14. Tapahtumassa
esitellään uusi 23. päivä julkistettava Ubuntu versio 9.04, VALO CD,
digikuva tietokoneella, monenlaisia hupi-, hyöty- ja työkaluohjelmia.
Tilaisuuteen on vapaa pääsy.

Lisätietoja:

-   [<http://porixi.l-a.fi/>](http://porixi.l-a.fi/)
-   [<http://porixi.l-a.fi/Linux-esittely_2009-04>](http://porixi.l-a.fi/Linux-esittely_2009-04)
-   [<http://www.valo-cd.fi/>](http://www.valo-cd.fi/)

Raportti
--------

Kuva:Linux-esittely-2009-04-kuva1-t.jpg|Yleisnäkymä
Kuva:Linux-esittely-2009-04-kuva2-t.jpg|Särmit
Kuva:Linux-esittely-2009-04-kuva3-t.jpg|Johtopuoli

Esittely oli varsin menestyksekäs, kävijöitä oli melkein koko ajan
paikalla. Harmittava takaisku oli nettiyhteyden puuttuminen, se ei
toiminut perjantaina ja lauantaina, vaikka oli viikkoa aiemmin varta
vasten käyty kokeilemassa toimivaksi.

Esittelyssä oli Ubuntu 9.04; miniläppäri jossa USB-muistitikulta
ajettava Ubuntu Netbook Remix 9.04; LTSP-palvelin ja pääte; perusläppäri
jossa Ubuntu 9.04. Esittelyyn rakennettiin sisäverkko, jossa
palvelinkoneena Debian Lenny 5.0.1 ja palveluina DNS, DHCP,
HTTP-palvelin, reititin ja palomuuri.

Kävijöissä oli Linuxista kiinnostuneita, aloittelevia Linux-käyttäjiä
että jo pidempään Linuxiin perehtyneitä.

Koneistus
---------

![thub|Kaavio esittelyn
lähiverkosta](/images/Lahiverkkokaavio.png "thub|Kaavio esittelyn lähiverkosta")

Esittelyssä oli yhteensä kuusi tietokonetta. Koneille rakennettiin
lähiverkko, joka yhdistettiin langattomalla yhteydellä Internettiin
(mutta WLAN ei toiminut esittelypäivinä, plääh). Kaavio lähiverkosta on
oheisessa kuvassa.

Palomuurikoneessa oli palveluina palomuurin ja reitittimen lisäksi DHCP,
DNS, HTTP-palvelin ja tiedostopalvelin [NFS:llä](NFS:llä).
Palomuurikoneen käyttöjärjestelmä oli Debian GNU/Linux versio 5.0.1 eli
Lenny.

Leffakoneessa oli ihqu Ubuntu 9.04 Jaunty Jackalope. Leffoina
pyöritettiin Big Buck Bunnyä, Stephen Fry:n kuvausta vapaista ohjelmista
ja Ubuntu Netbook remix -esittelyvideota.

Miniläppäri oli Asus EEE PC 904HA jonka saimme esittelykoneeksi
[Mikropasilta](http://mikropasi.fi). Mikropasin mukaan miltään
suomalaiselta maahantuojalta ei saanut esittelyviikolla miniläppäriä
Linuxilla, piti ottaa XP-versio. Esittelyssä tehtiin USB-muistitikulta
käynnistyvä Ubuntu Netbook Remix, tältä muistitikulta ajettiin Linuxia
miniläppärissä. Toimi ihan hyvin, Netbook Remixin käyttöliittymä on
samantapainen kuin aiemmissa Linux-pohjaisissa miniläppäreissä.

[LTSP](http://linux.fi/wiki/LTSP)-palvelin ja -pääte olivat nyt
ensimmäistä kertaa mukana Porixin esittelyissä. Mielenkiintoa oli,
nostalgian tuntuakin kun vanha kunnon X-pääte on edelleen voimissaan,
uudella nimellä tosin. Samaan palvelinkoneeseen olisi voinut kytkeä
useitakin päätteitä, mutta ei ollut sopivia koneita eikä näyttöjä,
eikähän olisi esittelypöydällekään mahtunut. Nyt oli päätekoneena
Booksize PC, jossa suorittimena VIA Samuel 500 MHz ja 256 Mt
keskusmuistia.

Tavallisessa läppärissä oli käyttöjärjestelmänä Ubuntu 9.04. Tämä oli
suojattu läppäri, eli BIOS:ssa oli käynnistyssalasana ja
tiedostojärjestelmä oli salakirjoitettu tavanomaisten käyttäjätunnusten
salasanojen lisäksi.

Jaellut CD-levyt
----------------

Esittelyssä jaettiin halukkaille Ubuntu 9.04 Desktop Editionia ja
Valo-CD:tä. Kiltit kävijät pistivät euron tai pari kolehtirasiaan kun
saivat tuoreen CD-levyn.

Porixi teki CD-levyjen koteloon paperisen etiketin, näin itse poltetut
CD:t ovat hieman tyylikkäämpiä.

Kiitokset
---------

Porixi kiittää tuesta [Mikropasia](http://mikropasi.fi),
[Kaupunginkirjastoa](http://www.pori.fi/kirjasto), kirjaston
näyttelysihteeriä sekä tietysti aktiivisia Porixilaisia ja esittelyssä
käynyttä mukavaa yleisöä. Järjestetään lisää esittelyitä!


