+++
Date = "2021-02-06T17:17:02.000Z"
Title = "CAElinux"
Description = "CAElinux"
Luokat = []
+++

### CAElinux

CAE on lyhenne sanoista "computer aided engineering", joka tarkoittaa
suomeksi tietokoneavusteista suunnittelua. CAElinux on ilmainen
linuxjakelu, joka on kehitetty teknistä piirtämistä, suunnittelua sekä
mallintamista varten.

CAElinuxiin on valittu laadukkaita, vapaita, tekniseen suunnitteluun
liittyviä ohjelmia. [CAElinux](http://www.caelinux.com/CMS/) pohjautuu
[PClinuxOSään](http://www.pclinuxos.com).

#### Ominaisuuksia

-   toimii myös suoraan DVD:ltä ajettuna ilman asentamista
-   Helppo 3-vaiheinen asennusohjelma, jolla voidaan asentaa
    käyttöjärjestelmä kovalevylle
-   Järjestelmä on suunnattu tietokoneavusteiseen suunnitteluun (CAE,
    computer aided engineering) ja tarkemmin sanottuna äärellisten
    elementtien simulointiin (finite element simulation)
-   Sisältää laadukkaan FEA-paketin (finite element method) [SALOME MECA
    2008](http://www.code-aster.com), jossa on integroidut
    kolmiulotteiset esi-, jälkikäsittelijä ja FE-ratkaisija (finite
    element solver). SALOME MECA 2008 (GPL, kehittäjä: EDF, Ranska) on
    rakentunut kahden ohjelmiston yhdistymisestä. Nämä ohjelmat ovat
    [Salome V3.2.9](http://www.salome-platform.com) GUI ja [Code-Aster
    V9.2](http://www.code-aster.com) finite element solver.
-   [OpenFOAM 1.4.1](http://www.opencfd.co.uk/openfoam/),
    [Gerris](http://www.caelinux.com/CMS/gfs.sourceforge.net) ,
    [Code-Saturne](http://rd.edf.com/107008i/Home-fr/Research-and-Development/softwares/Code-Saturne.html)
    ja Openflower solvers tarjoavat täydellisen ratkaisun CFD-laskentaan
    (computational fluid dynamics)
-   Sisältää monia 2D & 3D esi- ja jälkikäsittelypaketteja: Paraview,
    Visit, OpenDX, Netgen, Tetgen, GMSH v2, Salome v.3.2.9 & QCad
-   Sisältää muita simulointi ohjelmistoja monifysiikkasimulaatiohin:
    Elmer v5.3, Calculix v1.7, Tochnog, Impact, MBDyn
-   Tarjoaa monia tieteellisiä työkaluja, kuten GNU Octave (+ Koctave
    GUI & Forge), R & Rkward, Scilab, wxMaxima sekä paljon
    kehitystyökaluja/kääntäjiä.
-   Integroidut työkalut 3D-kiihdytyksen ajureiden asentamiseen tai
    Wifi- & Internet -yhteyksien asentamiseen. Voit jopa tehdä
    käyttöjärjestelmästä oman muunnelman ja polttaa sen DVD:lle tai
    asentaa USB:lle.


