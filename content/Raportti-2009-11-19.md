+++
Date = "2009-11-18T22:00:00.000Z"
Title = "Raportti-2009-11-19"
Description = "Raportti-2009-11-19"
Luokat = ["Tapahtumat","2009/11/19"]
+++

Porixi-tapaaminen 2009-11-19
============================

Paikalla Tapio, Ilkka, Tuomas, Juha.

Linux-esittelystä
-----------------

[Linux-esittelyt](/Esittelyt)
sujuvat rutiinilla, viimeisin
[marraskuussa](/Linux-esittely_2009-11)
sujui oikein hyvin. Riesana oli taas Internet-yhteyden puuttuminen, tai
oikeammin tällä kertaa nettiyhteys ei kokonaan puuttunut mutta toimi
niin huonosti ettei siitä paljon hyötyä ollut.

Keskusteltiin mobiililaajakaistan hankkimisesta Porixille. Siptune myy
ulkoista 3G-modeemia, joka tulee tietokoneeseen kiinni USB-liitännän
kautta. Laitteessa on ulkoinen antenni ja isompia antenneja saa
ostettua. Liittymäksi sopii Pre Paid, sen voi ostaa siksi aikaa kun
tarvitaan, eli maksetaan päivä kerrallaan tai viikoksi.

Laite on tulossa, pitäisi olla käytettävissä ja toimivaksi kokeiltuna
tammikuussa.

Seuraavan esittelyn ajaksi kaavailtiin tammikuuta ja paikaksi Porin
Kauppahallin tuote-esittelytilaa. Mukaan otetaan porixi-kone,
littunäyttö ja yksi läppäri. Mahdollisesti esitellään Eldyä tai
vastaavaa itse tehtyä suomenkielistä tavallisesta Ubuntusta tehtyä
isoilla kuvakkeilla ja tekstillä muokattua ja pelkistettyä työpöytää.

Keskustelua
-----------

Microsoftin patentti sudo:lle,
[1](http://forum.ubuntu-fi.org/index.php?topic=30248.msg232785),
[2](http://yro.slashdot.org/story/09/11/11/2055226/Microsoft-Patents-Sudos-Behavior?art_pos=1).

Irkkaus ja asiakasohjelmat [X Chat](http://xchat.org/),
[Irssi](http://irssi.org/) ja [Empathy](http://live.gnome.org/Empathy).
Irssin etusivulla on "pätevä" esittelyvideo Internet Relay Chatistä.
Empathy ei ainakaan vielä taida olla kovin hyvä IRC-asiakasohjelmana,
vaikka siinä muuten onkin ominaisuuksia vaikka kuinka. Esimerkiksi
Empathy ei osaa liittyä IRC-kanavalle jos liittymiseen tarvitaan
salasana. Empathy on Ubuntu 9.10:ssä oletussovellus IM-käyttöön, mutta
myös entinen oletussovellus Pidgin on saatavilla. Tietysti myös X Chat
ja Irssi on mahdollisia.

Dokumentoinnista ja muistiinpanojen tarpeellisuudesta. Todettiin, että
vaikka itse olisi tehnyt jonkin homman, ei puolen vuoden päästä enää
lainkaan muista miten se tehtiin ja joutuu uudestaan tekemään saman
pohtimis- ja opettelutyön, paitsi jos on järkevänä hemmona kirjoittanut
miten se tehtiin ja nuo muistiinpanot löytyvät.

Kannatusjäsenbannerikilpailu
----------------------------

Linux-aktivaattorin kannatusjäsenbannerikilpailu on päättynyt ja
[hallitus
valitsi](http://linux-aktivaattori.fi/Hallituksen_kokoukset/Hallituksen_kokous_18.11.2009)
voittajaksi Tuomas Helinin ehdotuksen. Kannatusjäseniä kannattaa
hankkia, yritykset ja yksityiset voivat liittyä
[kannatusjäsenyyssivulla](http://linux-aktivaattori.fi/Kannatusjäsenyys).

Porixin omaisuutta
------------------

Koska Linux-esittelyissa on monta laatikollista tavaraa mukana on
purettaessa hankala lajitella tavarat omistajan mukaan. Keskusteltiin
"Porixin omaisuutta" tarrojen teosta, joilla Porixin omat kamat
saataisiin lajiteltua omiin laatikoihinsa. Loput on sitten jonkun
porixilaisen lainaamia tavaroita mitkä pitää itse osata poimia mukaansa,
tai pistää niihin omat tarransa.

Juho lupasi tehdä ehdotuksen tarroiksi, katsotaan viikkotapaamisessa
ennen kuin aletaan tarrapaperille tekemään. Jos A4-arkille saadaan
mahtumaan 20 tarraa riittänee pari arkillista merkitsemään tammikuun
esittelyyn vietävät tavarat. Tarra olisi jotenkin tämän näköinen:

Logo Porixin omaisuutta <http://porixi.l-a.fi>

Linux-pöytä kahdesti viikossa
-----------------------------

Koska lauantaisin alkaa olemaan vilkasta Kauppahallissa, ja jouluun päin
mentäessä vilkastunee vielä lisää, pohdittiin järjestää Linux-pöytä myös
arkipäivänä hiljaisempaan aikaan niin pääsee keskittymään vapaisiin
ohjelmiin. Sovittiin Linux-pöydän olevan myös keskiviikkoisin 25.
marraskuuta alkaen jouluun asti, ja kellonaika 15 - 17. Lauantain
Linux-pöydät jatkuvat normaalisti, tämä on lisäksi.

Joulun jälkeen katsotaan onko keskiviikkoisin käynyt väkeä ja
jaksetaanko pitää Linux-pöytää kahdesti viikossa.

--Taleman 20. marraskuuta 2009 kello 10.12 (UTC)
