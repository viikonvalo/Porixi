+++
Date = "2021-02-06T17:17:20.326Z"
Title = "PDF-lomake"
Description = "PDF-lomake"
Luokat = []
menu = ["teeitse"]
weight = 900
+++

Tietokoneella täytettävä PDF-lomake
-----------------------------------

PDF-tiedoston voi tulostaa paperille tai katsoa tietokoneen ruudulla.
PDF-tiedosto voi olla myös lomake, jonka voi täyttää joko tietokoneen
ruudulla tai tulostaa paperille ja täyttää kynällä. Tässä on lyhyt ohje
miten LibreOfficen Writerillä tehdään PDF-lomake.

1.  Käynnistä Libreoffice Writer ja aloita uusi asiakirja.
    {{< figure src="/images/PDF-lomake-aloita-tekstiasiakirja.png" title="Aloita uusi tekstiasiakirja" width="600px" >}}
2.  Ota käyttöön lomakkeen työkalupalkki (katso kuva numero kaksi)
    {{< figure src="/images/PDF-lomake-lomakkeen-työkalupalkki.png" title="Ota käyttöön lomakkeen työkalupalkki" width="600px" >}}
3.  Lomakkeeseen sisältöä
    -   Klikkaa "Lomakkeen ohjausobjektit" -työkaluikkunassa haluamaasi
        lomakkeen elementtiä. Siirry sitten asiakirjan ikkunaan, klikkaa
        sopivaa kohtaa saadaksesi elementin siihen. Elementit pitää
        sijoittaa paikalleen klikkaamalla asiakirjaa ja vetämällä
        hiirellä kenttä sopivan kokoiseksi. Tekstielementti voi olla
        yksi rivi tai usean rivin kokoinen kenttä.
    -   Lomake-elementtien rinnalle tai ylä- ja alapuolelle voi lisätä
        tekstiä tavanomaiseen Writerin tapaan.
    -   Lomake-elementin ominaisuuksia voi säätää kaksoisklikkaamalla
        tai hiiren kakkospainikkeella tulevasta ponnahdusvalikosta
        kohdasta "Lomake".
4.  Tallenna valmis lomake PDF-tiedostoksi
    -   Tiedosto-valikon toiminnolla "Vie PDF:änä" tallenna
        PDF-tiedostoksi. Muista valita toiminnon välilehdellä Yleistä
        käyttöön "Luo PDF-lomake". Lähetysmuodon oletusarvona on FDF, se
        on ihan hyvä.
        {{< figure src="/images/PDF-lomake-tallenna-PDF.png" title="Vienti PDF-tiedostoksi lomakkeena" width="600px" >}}

Tehdyn PDF-tiedoston voi tulostaa paperille tavanomaiseen tapaan, mutta
myös täyttää kentät PDF-lukijassa. Jos käyttämäsi PDF-lukija ei tätä
osaa, koita jollain toisella lukijalla. Pitäisi onnistua täytetyn
lomakkeen tallentaminen PDF-tiedostoksi siten, että kenttiin täytetyt
tiedot tallentuvat, ja täytetyn lomakkeen voi lähettää tiedostona.
