+++
Date = "2021-02-06T15:00:31.216Z"
Title = "Etusivu"
Description = "Etusivu"
Luokat = []
Aliases = ["/Etusivu"]
Type = "index"
Weight = 100
menu = ["main"]
+++

Porin Linux-käyttäjien kerho Porixi
===================================

Linuxista, muista Unixeista ja vapaista ohjelmista kiinnostuneille
kokoontumisia ja yhteydenpitoa. Ensimmäinen tapaaminen oli 17. 3. 2006.
Linuxista saa tietoa myös Porixin järjestämissä esittelyissä, niitä
pyritään järjestämään pari kertaa vuodessa. Porixi voi kutsuttuna
järjestää esittelytilaisuuden koulussa, yhdistyksessä, kerhossa tms.,
ota yhteyttä sihteeriin, sähköpostiosoite löytyy kohdasta Tietoja
Porixista.

**Jos haluat tukea Porixin toimintaa, käy tapaamisissa, osallistu
talkoisiin tai liity [1](http://www.satkynet.fi/) Satakunnan
Tietojenkäsittely-yhdistykseen.**

Ubuntun asennusromppuja saa *lainaksi* Porin kirjastoista. Suomen
kirjastot joista Ubuntun voi lainata löytyvät [Ubuntu Suomen
luettelosta](https://www.ubuntu-fi.org/lataa-ubuntu/lainaa-ubuntu-kirjastosta/).

Tapahtumia
----------

28.10.2019 kello 18.00 on Porin kaupunginkirjaston Kokoustilassa lyhyt
esitys "Neuvoja sähköpostihuijauksen tunnistamiseen". Järjestäjänä
Satakunnan tietojenkäsittely-yhdistys.

Tilaisuus on kaikille avoin ja maksuton. Tiedossa on noin 15 minuutin
esitys, jonka jälkeen on mahdollisuus esittää omia kysymyksiä.
Tervetuloa!

Ohjeita
-------

Linux-pöydästä on kertynyt tietoa usein kysytyistä kysymyksistä.
Aloittelevien Linux-käyttäjien kannattaisi aloittaa
[Ubuntusta](http://www.ubuntu-fi.org/), josta versioista 9.10 ja 10.04
alkaen on pitkän tuen versioissa julkistettu [Finnish
Remix](http://wiki.ubuntu-fi.org/Ubuntu_Finnish_Remix), eli jo rompulla
suomenkielinen Ubuntu. Tarkoitus on julkaista Finnish Remix samalla kun
Ubuntusta tulee uusi LTS versio eli pitkän tuen versio. Asennuksen
jälkeen kannattaa lukea kirja [Ubuntu
tutuksi](http://fi.wikibooks.org/wiki/Ubuntu_tutuksi), joka on
ilmaiseksi noudettavissa netistä joko tietokoneen näytöllä luettavaksi
tai paperille tulostettavaksi.

Libreofficen käyttäjien kannattaa tutustua
[ohjekokoelmaan](https://fi.libreoffice.org/ohjeet/kayttooppaat/), jossa
on oikein näppärän näköisiä ohjeita suomeksi. Asennusoppaita ei kannata
lukea, koska Linuxissa ohjelmat asennetaan helpommin, ja Ubuntussa
työpöytäasennuksessa on Libreoffice tai OpenOffice.org jo valmiiksi
asennettuna. Tässä Porixin Wikissäkin on [ytimekäs
ohje](http://porixi.l-a.fi/TK-Tekstinkäsittely) Writerin käytöstä.
Lisäksi [Writer oli Viikon
VALOna](http://viikonvalo.fi/LibreOffice_Writer).

------------------------------------------------------------------------
