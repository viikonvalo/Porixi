+++
Date = "2021-02-06T17:17:23.095Z"
Title = "Raportti-2008-04-11"
Description = "Raportti-2008-04-11"
Luokat = ["Raportti"]
+++

Porixi-tapaaminen 2008-04-11
----------------------------

Osallistujamäärä 100% kasvu-uralla! Tätä menoa 64 kuukauden päästä on
jäsenistön lisäys hankittava muilta planeetoilta.

### Linux-esittely Kauppahallissa 26. päivä

Illan pääaihe oli Ubuntun 8.04-version julkistuksen yhteydessä
järjestettävä Linux-esittely. Päädyimme nimittämään tapahtumaa
Linux-esittelyksi Ubuntu-nimen huonomman tunnettavuuden vuoksi ja koska
Ubuntun julkistus virallisesti on 24. päivä, ja mahdollista on
julkistuksen viivästyminenkin. Nimityksen vaihdosta huolimatta
pääasiassa Ubuntun julkistustapahtuma kuitenkin.

Linux-esittely on Porin Kauppahallissa tuote-esittelytilassa 26.
huhtikuuta kello 10 - 14. Paikalle ovat lupautuneet Ilkka ja Tapio. Jos
ei muita Porixeja ennätä paikalle, tullaan toimeen kahteen pekkaan.
Vapaaehtoiset ottakoot yhteyttä jompaan kumpaan puuhahemmoon ennen
tapahtumaa, niin sovitaan tehtävistä.

Tavaroiden roudaus, verkon rakennus ja yhteyksien ja koneiden testaus
tehdään perjantaina kello 16 - 18. Pakettiauto on käytössä jos isompia
kuljetustarpeita ilmenee.

Neuvottelemme Mikropasin kanssa yhdestä esittelykoneesta, tarkoitus on
käyttää konetta Ubuntun asennuksen esittelemiseen eli koneeseen
asennellaan koko ajan Ubuntua. Uusi asennus käyntiin kun edellinen on
valmis ja on kiinnostunutta yleisöä. Toinen kone Ubuntun ja sovellusten
esittelykäytössä. Mikropasin kone voidaan myydä tapahtuman jälkeen,
yksityiskohdista neuvotellaan.

Tarvitaan sähköä kolmelle tai ehkä neljälle koneelle ja näytölle ja
kytkimelle. Esittelijöiden päällysvaatteille ja kasseille säilytyspaikka
Kauppahallin varastosta, ei turhia tavaroita esittelytilassa. Ilkka
kysyy josko ylimääräiset jo paikalla olevat tavarat voisi viedä
tapahtuman ajaksi pois.

Tapio laatii lehdistötiedotteen, viikonlopun ajan lausunnolla ja
maanantaina korjattua versiota voidaan lähettää Porilaisille
tiedotusvälineille: Radio Pori, Porin Lehti, Uusi Pori, Satakunnan
Viikko, Satakunnan Kansa. Kauppahallin webbisivullekin tieto, Ilkka
tekee.

A-mainosteline kauppahallin ovelle, Ilkka kysyy Ubuntu-julisteen
originaalitiedostoa ja sen käyttölupaa. Muokataan siitä tapahtuman
mainos, myös A4-kokoisena levitettäväksi.

Linux-esittelyssä saa 1 eurolla ostettua poltetun Ubuntu-rompun,
viimeisin julkaistu versio. Romppuotokset hankittava etukäteen ja
riittävä määrä aihioita.

Tapio pyytää Viksuvaris-originaalin materiaalisalkkuun.

Kun A4-kokoiset mainokset on tehty, niitä voi tulostaa itselleen ja
levittää hyviksi kokemiinsa paikkoihin. Jos jakajia on useita, sovitaan
alueita tms. jottei tule päällekkäisyyksiä.

Linux-esittelystä voi nyt tiedottaa webbisivuilla, foorumeissa,
IRC-kanavilla yms.

### Muuta keskustelua

Kahvinjuojia ei ollut, mutta pullat ja munkit pyrimme teenjuojien
taholta tehokkaasti tuhoamaan, siinä kuitenkaan kattavasti onnistumatta.
Varmaan häiritsi keskustelu aiheista:

-   PDA, turhan nopea vanhentuminen, koskee muutakin elektronista
    laitetta
-   GSM vai VoIP
-   Linuxin asennus ja laitehankinta
-   ASUS EEE PC tuntui kiinnostavimmalta läppäriltä, sitä kuulemma saa
    Virosta ja Saksasta, Suomesta vasta kesällä. Huutonetissä olis
    kanssa myynnissä.
-   SLAX [SLAX Linux](http://slax.org), jännä lähestymistapa
    Live-jakeluun
-   Suojattu kone
-   Mac, miksei koulut käytä edes Mäkkiä, helpompi

--Taleman 11. huhtikuuta 2008 kello 21.25 (EEST)


