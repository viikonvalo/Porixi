+++
Date = "2021-02-06T18:51:54.575Z"
Title = "TK-Tekstinkäsittely"
Description = "TK-Tekstinkäsittely"
Luokat = ["Kurssi-tietokoneen-käyttö"]
+++

Tekstinkäsittely
================

{{< menuinclude file="/static/malline/Tietokoneenkäyttö-menu.md" >}}

Mallista aloitetaan
-------------------

Erityisesti liikekirjeiden tulisi olla määrämuotoisia (siis noudattaa
asiakirjastandardia ja vallitsevia käytäntöjä). Helpottaa jos uuden
kirjeen aloittaa valmiilta pohjalta jossa on asettelu kuten pitää ja
vakiotekstit valmiina paikallaan. Tehdään siis ensin sopiva malli
(englanniksi template).

Malli tehdään kuten tekstiasiakirja ja tallennetaan sitten malliksi
valikon toiminnolla **Tiedosto | Mallit | Tallenna**. Uusi kirje
aloitetaan mallia pohjana käyttäen **Tiedosto | Uusi | Mallit ja
asiakirjat**.

Mallissa asetetaan reunukset ja marginaalit, **Muotoilu | Sivu |
Välilehti Sivu**.

Sitten tehdään sivulle ylä- ja alatunniste, **Lisää | Ylätunniste** ja
**Lisää | Alatunniste**. Ylä- ja alatunnisteisiin määritetään
sarkainkohdat, ne voivat olla erilaiset ja erilaiset kuin asiakirjan
varsinaisessa tekstiosassa.

Sarkaimet asetetaan klikkaamalla aktiiviseksi se osio jonka sarkaimia
asetetaan, eli ylätunniste, tekstin runko tai alatunniste. Sitten
**Muotoilu | Kappale | välilehti Sarkaimet**

Ylätunnisteeseen kannattaa lisätä kenttiä joihin tulee sivunumero,
sivujen määrä ja päivämäärä. **Lisää | Kentät**. Ohjelma tekee näihin
kenttiin oikean arvon eli ei tarvitse itse kirjoittaa päivämäärää eikä
laskea sivuja. Päivämäärän esitysmuodon saa haluamakseen valitsemalla
päivämääräkentän ja **Muokkaa | Kenttä**.

Vastaanottajan nimi ja osoite pitäisi sijoittaa sivulle siten, että
vastaanottajaosan ensimmäisen rivin alareuna on 44 millimetriä paperin
yläreunasta. Näin ikkunakuoressa vastaanottajan osoite näkyy kuten
pitää.

Tekstikappaleen muotoilussa on muodikasta käyttää riippuvaa sisennystä
(englanniksi hanging indent). Tämä tehdään OpenOffice.org:ssa eri
tavalla kuin Microsoft Wordissä. OpenOfficesssa valitaan kappale ja
**Muotoilu | Kappale | välilehti Sisennykset ja välit**. Ensimmäinen
rivi sisennetään miinusmerkkisellä mitalla vasempaan reunaan päin,
kappaleen muut rivit tulevat enemmän oikealle.

Mallia kannattaa esikatsella ja vaikka tulostaa paperillekin. Kun kaikki
on kunnossa, tallennetaan tiedosto malliksi.

Kuva:Kuvakaappaus-Sivun_tyyli_marginaalit.png|Sivun marginaalit
Kuva:Kuvakaappaus-Ylatunnisteen_sarkaimet.png|Ylätunnisteen sarkaimet
Kuva:Kuvakaappaus-Alatunniste-sarkaimet.png|Alatunnisteen ja tekstin
rungon sarkaimet Kuva:Kuvakaappaus-Kappale-1.png|Riippuva sisennys

Asiakirjan laatiminen
---------------------

Otetaan malli uuden asiakirjan pohjaksi ja kirjoitetaan asiasisältö.
Vakio-osathan ovat kirjeessä valmiiksi mallista tulleita.

Asiakirja kannattaa tallentaa nimellä aluksi, on hyväksi tehdä
välitallennuksia niin ei tehty työ pääse niin helposti katoamaan.
Tallennus tehdään **Tiedosto | Tallenna nimellä**. Kannattaa tallentaa
sopivaan kansioon tai ainakin muistaa mihin kansioon tiedoston tallensi
jotta sen löytää myöhemmin.

USB-muisti
----------

Tallennusvälineenä USB-muisti eli muistitikku on kätevä. USB-muisti
liitetään automaattisesti kun se pistetään kiinni. Mutta muistia ei saa
vetää irti noin vaan, se pitää ensin irroittaa ohjelmallisesti, ja vasta
kun tulee ilmoitus että muistin voi turvallisesti irroittaa voi sen
vetää irti. Muuten saattaa tiedostot olla kirjoitettu muistille vain
osittain, tiedostot mennä rikki tai koko muistitikku mennä sekaisin.

Varmuuskopioita varten olisi hyvä olla kaksi muistitikkua, ja kirjoittaa
niille varmuuskopiot vuoropäivinä tai -viikkoina. Tällöin tiedostot ovat
saatavilla vaikka yksi tikku menisi rikki ja tietokonekin olisi
hajonnut.

Muistettavaa
------------

-   Enter painetaan vain kappaleiden välissä. Writer rivittää tekstin
    itse, jos pitää pakottaa rivinvaihto kappaleen sisällä tehdään se
    näppäilemällä Vaihto-Enter
-   Tyhjää tilaa ei tehdä painamalla Enter tai välilyöntiä, vaan
    sivunvaihdolla Control-Enter ja sarkaimilla
-   Tulostumattomat merkit saa näkyviin Näytä | Tulostumattomat merkit
-   Muille lähetettävien asiakirjojen tallennusmuotona RTF. Jos kuvia,
    PDF.
-   Asiakirja kannattaa tallentaa sopivaan kansioon

Viitteitä
---------

Suomalainen asiakirjastandardi [SFS
2487](http://www.sfs.fi/ajankohtaista/tiedotteet/20070320162549.html).
[Lasse Lasasen sivu](http://cs.stadia.fi/~lasanen/asima.htm), joka
selittää asiakirjan asettelun mahdollisesti kätevämmin kuin virallinen
standardi. Hyviä [suomenkielisiä
ohjeita](http://fi.openoffice.org/dokumentaatio.html) OpenOffice.Org:n
käytöstä.

Kaksi videota mallin teosta ja mallin käytöstä (videoissa ei ole ääntä):

-   [Mallin
    teko](http://porixi.antenniserveri.fi/Tietokonekurssi/Mallinteko.htm)
    noin 10 minuuttia
-   [Mallin
    käyttö](http://porixi.antenniserveri.fi/Tietokonekurssi/Tarjouskirjeenteko.htm)
    noin 5 minuuttia
