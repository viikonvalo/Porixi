+++
Date = "2021-02-06T20:20:09.039Z"
Title = "Raportti-2008-03-14"
Description = "Raportti-2008-03-14"
Luokat = [" Raportti"]
+++

Porixi-tapaaminen 2008-03-14
----------------------------

Osallistujamäärässä taas ennätys, paikalla oli kaksi henkeä.
Tämänvuotisten Porixi-tapaamisten keskimääräinen väkimäärä on viisi
henkeä.

Romppujen jako
--------------

Canonicalilta saatuja Ubuntu 7.10 romppuja 32- ja 64-bittisille koneille
pyritään jakamaan. Yksi mahdollisuus on [Lainaa
Ubuntu](http://wiki.ubuntu-fi.org/Lainaa_Ubuntu), eli lahjoitetaan
romppu kirjastoon lainattavaksi. Kannattaa kirjastossa kertoa [Ubuntu
tutuksi](http://fi.wikibooks.org/wiki/Ubuntu_tutuksi) -wikikirjasta.
Kirjasto voisi tulostaa sen paperille (PDF-versio 80 sivua)
lainattavaksi rompun mukana. Mielestäni Porixinkin voi mainita, kukas
kissan hännän nostaa jos ei kissa itse.

Tämänhetkinen tilanne ilmenee taulukosta. Ilmoita mihin kirjastoon käyt
romppua viemässä jottei samaan kirjastoon käy moni Porixilainen
tunkemassa, ja koita päivittää [Lainaa
Ubuntu](http://wiki.ubuntu-fi.org/Lainaa_Ubuntu) -sivulle kirjaston
tilanne. Jos sinulla ei ole omia tunnuksia tuohon wikiin, pyydä vaikka
Taleman tekemään lisäys.

| Kirjasto       | Tilanne                 | Ubuntu-fi sivulla | Kuka tekee |
|----------------|-------------------------|-------------------|------------|
| Pääkirjasto    | Ennestään 2\*(kirja+CD) | Päivitetty        | Taleman    |
| Ahlaisten      |                         |                   |            |
| Keskussairaala |                         |                   |            |
| Käppärä        |                         |                   |            |
| Pihlava        |                         |                   |            |
| Reposaari      |                         |                   |            |
| Ruosniemi      |                         |                   |            |
| Sampola        | Keskustellaan           |                   | Taleman    |
| Harjavalta     | yksi romppu             | Ei                | Ilkka      |

Noissa käymättömissä kirjastoissa voisi käydä kysymässä josko Lainaa
Ubuntu kiinnostaisi. Talemanilla on ne Canonicalin lähettämät romput.

Ubuntujulisteita
----------------

Ilkalla on viitisen kappaletta Ubuntu-julisteita. Näistä pari tarvitaan
Porixin järjestämissä tapahtumissa (toivottavasti jotain tapahtumaa
*saadaan* järjestettyä). Loppuja julisteita voi Ilkalta kysyä käyttöön.

Tapahtumia
----------

Tapahtumien järjestelystä ei pahemmin puheltu, enempi saisi olla väkeä
mukana järjestelyissä. Mutta Ubuntun julkistustapahtuma on yhä
aikomuksissa, paikkana Kauppahalli, jos ei aktiviteettia ilmene muihin
suuntiin.

Muita hankkeita (joita voi olla tulossa jo tekijöitä löytyy):

-   peruskäyttäjien ilta
-   peruskäyttäjien linux-kurssi ja tietokoneen käyttökurssi

Shakki
------

[Shakki.net](http://shakki.net/) tarjoaa muun muassa Online peliä. Tämä
toimii myös Linuxissa, toisin kuin eräs zone joka toimii vain yhdellä
tietyllä selaimella jota ei Linuxiin saa.

Lisäksi Linux-jakeluiden shakkipeleissä on ainakin joissain mahdollisuus
verkkopeliin.

Kerhowikin kehittelyä
---------------------

Mahdollisesti kerholaisilla on itselle tarpeetonta laitesälää jota
mieluusti antaisi hyvään kotiin. Kerhowikiin kannattanee perustaa
kierrätyssivu jota kautta nurkistaan saa pois ylimääräisen roippeen.
Jahka keksin sivulle houkuttelevan nimen pistän sen wikiin. Nimiä saa
ehdottaa.

Ehdotuksia:

-   Sälää ja roipetta
-   ATK-kierrätys
-   Lahjoitukset (joka jo olisikin mutta tarkoitettu lahjoituksiin
    Porixille)
-   Kirpputori
-   Romuvarasto
-   

Sivulle (sitten kun se on tehty) pääsee kirjoittamaan omalla
käyttäjätunnuksellaan. Käyttäjätunnuksen saa teetettyä itselleen
Wiki-ikkunan oikean ylänurkan linkistä.

--[tale](/käyttäjä/Taleman "wikilink") 15. maaliskuuta 2008 kello 10.10
(EET)


