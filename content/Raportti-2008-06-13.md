+++
Date = "2021-02-06T17:17:23.791Z"
Title = "Raportti-2008-06-13"
Description = "Raportti-2008-06-13"
Luokat = []
+++

Porixi-tapaaminen 2008-06-13
----------------------------

Paikalla 5 henkeä, hyvin riitti taas pullat. Vissiin ohjelmademo vei
mielenkiinnon ja pullansyönti jäin yhteen per ohjelmoitsija.

### Keskustelua

Vapaata keskustelua käytiin multimediajakeluista, Debian ja Ubuntu
Studio ja vanha kunnon DeMuDi. Reaaliaikaydintä eli low latency -ydintä
kehuttiin verrattuna muiden käyttöjärjestelmien massiivisiin ja pitkiä
viipeitä aiheuttaviin ytimiin. Äänen käsittelyssä ja musiikin teossa oli
nämä havaittu hyviksi, muunlaisesta multimediakäytöstä ei kokemukset
olleet ihan täydellisiä.

Todettiin myös, että Lento-osasto Kuhlmeyn (saks. Gefechtsverband
Kuhlmey) kalusto kannaksella oli Stukat ja Focke-Wolf 190, Mersut olivat
vain tiedustelukoneina [Lähde:
Wikipedia](http://fi.wikipedia.org/wiki/Lento-osasto_Kuhlmey).

Hierottiin kauppoja musiikkikamoista, vissiin Porixin Tavarapörssiin
kannattaisi sallia myös tavaroiden ostaminen ja myyminen. Eli
[Tavarapörssi](/Tavarapörssi) voi hyvään
kotiin annettavien tavaroiden lisäksi tehdä osastot ostetaan ja myydään.

### Ohjelmademo

Esiteltiin opetusohjelmaa BongTaksi, tähän menikin kolme neljäsosaa
tapaamisen ajasta.

BongTaksilla voi opetella mitä vain aihetta, kunhan kysymykset on
esitettävissä tekstinä, äänitiedostona tai kuvana. Ohjelma esittää
kysymyksen ja tilastoi kysymyskohtaisesti oikeat ja väärät vastaukset.
Jatkossa kysytään vähemmän niitä kysymyksiä joihin on osattu vastata
oikein, ja enemmän niitä kysymyksiä joihin tuli väärä vastaus.
Kysymykset ja vastaukset pitää itse kirjoittaa tai itse hankkia
tarvittavat ääni- ja kuvatiedostot.

BongTaksilla on jo opeteltu muistamaan Helsingin kadut taksikorttia
varten, ja opeteltu tunnistamaan lintuja laulun perusteella.

BongTaksin versio 2.0beta2 julkistettu:
[<http://taleman.fi/BongTaksi/>](http://taleman.fi/BongTaksi/). Tämä on
vieläkin keskeneräinen, mutta pitäisi toimia sen verran että pääsee
kokeilemaan. Itse olen kokeillut Debian GNU/Linux Etchissä ja Lennyssä
ja Ubuntu Hardy Heronissa.

Hardy Heronissa Pulse Audio ei toimi, joten BongTaksi pitää käynnistää
seuraavasti: pasuspender -- python bong.py Kuulemma korjaus on jo tehty
ja on seuraavassa Ubuntussa.

BongTaksi tarvitsee python-wxgtk2.6 ja python-pygame.
