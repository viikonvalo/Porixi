+++
Date = "2021-02-06T17:17:28.988Z"
Title = "Raportti-2010-11-18"
Description = "Raportti-2010-11-18"
Luokat = []
+++

Marraskuun kuukausitapaaminen
-----------------------------

Paikalla Tapio, Ilkka, Taneli, Tuomas

Keskustelua tehonäytönohjainten asennuspulmista: emolevyn siilit pitkän
ohjainkortin tiellä esimerkiksi. Saattaa vaatia tehokkaamman
virtalähteen vaihtamista, esimerkiksi minimivaatimus 550 W.

Patistetaan Porixin aktiiveja huolimaan käyttäjätunnukset
porixi-koneelle. Siellä voi pitää **screen irssi** -istuntoa koko ajan
päällä. Näin pystyy seuraamaan Porixin keskustelua IRC-kanavalla
\#porixi IRC-verkossa OFTC.

Kaavailtiin seuraavaa Linux-esittelyä. Joulutohinat nyt niin lähellä,
vuodenvaihteen jälkeen otollisempi aika esittelylle. Koitetaan siis
tammikuussa järjestää Linux-esittely. Paikkaa valitaan,
Yhteisökeskuksessa tai tuttuun tapaan kirjaston eteisaulassa.
Yhteisökeskus olisi uusi paikka, siinä mielessä saattaisi olla uusia
kävijöitä. Tavoitellaan kuitenkin laajaa yleisöä, eli esittelyä
mainostetaan muillekin kuin Yhteisökeskuksen väelle. Jos Yhteisökeskus
haluaa voidaan siellä järjestää erikseen vain omalle väelle esittelyitä.

Keksitään sopivaa esiteltävää, erikoisempia koneita tai ohjelmia.
Tuumittiin ettei aikaisemminkaan ole oikein toiminut ennalta
valmistellut esitykset, eli mennään nytkin esittelemällä yleisesti,
vastaamalla kysymyksiin sekä keskustelemalla kävijöiden kanssa.

### Kiinnostavaa

Laskutusohjelma [T-lasku](http://helineva.net/t-lasku/) joka toimii
*myös* Linuxissa ja Linux-versio on ilmainen. Ohjelma ei nähtävästi ole
vapaata lähdekoodia, muuten näyttää pätevältä. Linux-käyttäjälle tämä
vaikuttaa käyttökelpoiselta vaihtoehdolta. Voisi esitellä
Linux-esittelyssä. Mahdollisesti tekijältä voisi pyytää esitettä tms.
materiaalia.

### Mobiililaajakaista

Paljon on tapahtunut, Ubuntu 9.10 ja sen mukana tullut uusi Network
Manager teki mobiilijaajakaistasta helpon. Nyt on enää riesaa jatkuvasti
uusia mokkulamalleja suoltavista valmistajista, kun uudet mallit ei
tunnistu ennen kuin Network Manager tai usb-modeswitch on saatu
päivitettyä.

Ubuntussa ei usb-modeswitch ole vakiona asennettuna, vaikka osa
mokkuloista ei toimi ilman sitä (ja toimii heti suoraan kunhan
usb-modeswitch on asennettuna). Tämä on hieman hankalaa jos
Ubuntu-käyttäjän ainoa nettiyhteys on mobiililaajakaista; mistä saa
usb-modeswitchin asennettua? (ratkaisu: käy jossain netin päässä
noutamassa paketit **usb-modeswitch** ja **usb-modeswitch-data** ja tuo
ne omalle koneelle, jossa ne asennetaan komennolla **dpkg --install**.
Pelkän mokkulayhteyden kanssa sinnittelevän kannattaisi asentaa
[apt-offline](http://packages.ubuntu.com/lucid/apt-offline). Sen avulla
voi ilman nettiyhteyttä olevassa koneessa ajaa tiedoston, jonka kanssa
nettiyhteydellä olevalla koneella voi yhdellä kertaa noutaa kaikki
asennettavaksi tarvittavat paketit.

### Lisää käyttöä Porixi-koneelle

Kun porixilla nyt on oma kone hyvän nettiyhteyden päässä (sponsoroinut
[Antenniserveri.fi](http://antenniserveri.fi)), pitäisi sitä käyttää.
Ideoitiin asennettavaksi etäkokousohjelmistoa, siis
[Mumble](http://mumble.sourceforge.net/) konferenssipuheluihin ja
mahdollisesti videokuvan välitystä. Pitää testata toimiiko kaiunpoisto
jotta voi pitää mikrofonia pöydällä ja kaiuttimia huoneessa.

Pienimuotoista pilvipalvelua voisi kehittää, jos keksitään mitä dataa
sinne pistettäisiin. Kun Porixi järjestää esittelyitä tai tapahtumia
voisi silloin ainakin tiedostot jakaa tämmöisen kautta.

Porixin koneeseen saa tallentaa ikiomia tiedostojaan, kunhan ei liikaa
tallenna. Levytila on rajoitettu, joten turhanaikaista sälää ei pidä
jättää lojumaan. Levykiintiöitä ei ole käytössä, pitää siis itse vahtia
ettei käytä liikaa.

--Taleman 20. marraskuuta 2010 kello 15.29 (EET)


