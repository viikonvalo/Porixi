+++
Date = "2021-02-06T17:17:24.836Z"
Title = "Raportti-2008-09-04"
Description = "Raportti-2008-09-04"
Luokat = []
+++

Porixi-tapaaminen 2008-09-04
----------------------------

Neljä henkeä paikalla, toivottavasti syksyn mittaan vilkastuu.

### Keskustelua

Näytönohjaimet, tehovertailut alkaa kyllästyttää. 2D-käytössä uudet
näytönohjaimet on olleet riittävän tehokkaita jo 10 vuotta.
Peruskäytössä 3D-kiihdytyskin riittää jopa yhdysrakenteisissa
näytönohjaimissa.

Wippies-verkko, aika yleinen tuntuu olevan kun ainakin yksi wippies
verkko tuntuu olevan saatavilla kaikissa paikoissa missä on sattunut
kokeilemaan.

Chrome Googlelta. Kovasti uutisoitu, vaikka kyseessä on vain uusi selain
ja tällä erää vasta betaversio ja vain Windowsille. Tulossa on Chrome
linuxille ja mäkkärille. Saa nähdä onko Chromesta mihinkään jahka
Linux-versio tulee jotta pääsee paremmin tutustumaan.

Jakeluvertailua, Debianin vakaassa jakelussa nyt vanhat versiot
sovelluksista, kun julkistus oli 2007 huhtikuuta ja Debian ei vakaassa
jakelussa ota uusia versioita päivityksiin. Mutta uusi Debian on tulossa
syksyn mittaan, siinä sitten taas on uudet versiot. Esitettiin näkemys,
että vakaata versiota, esimerkiksi Debianin virallisesti julkistettua
tai Ubuntun Long Term Support -versiota, kannattaa käyttää jos tarvitsee
ohjelmiston joka toimii. Testattavia jakeluita voi käyttää jos pääasia
on päästä säätämään. Debianin testattava jakelu on jo jäädytetty kun
julkistus piti olla syyskuussa, vaikka julkistus lykkäytyy tätä uuttakin
Debian GNU/Linuxia uskaltaa jo käyttää jos on pakko saada uudemmat
versiot sovelluksista kuin mitä Etchissä on.

### Multimedianautiskelua

Katsoimme [videolta](http://www.gnu.org/) (Ogg Vorbis -tiedostomuodossa)
Stephen Fry:n kertovan vapaista ohjelmista ja juhlivan GNU-projektin
25-vuotispäivää. [GNU-projektin
webbisivun](http://www.gnu.org/links/links.html#FreeGNULinuxDistributions)
mukaan Debian GNU/Linux ei ole vapaa linux-jakelu. Debianin pääjakelun,
eli main-osion, pitäisi kyllä olla vapaa jopa FSF:lle kelpaavalla
tavalla. Ainakin aiemmin RMS käytti nimenomaan Debiania.

Läppärin omat kaiuttimet olivat turhan aneemiset, ei kunnolla kuullut
mitä Stephen Fry kauniilla englannillaan selitti. Vastaisuudessa pitää
ottaa vahvistimella varustetut ulkoiset kaiuttimet ja pitkä jatkojohto
jos tarvii kuulla jotain.

### Linux vastaan Windows -asennusvertailu

Keskusteltiin Porixin ikuisuusprojektista, jos resursseja sopivasti
löytyy voitaisiin vertailu tehdä. Porixin esittelykone sopisi asennusten
kohteeksi. Ubuntun romppu on, Windowsista pitäisi saada
Vista-asennnustaltio jonka saa vielä yhteen koneeseen asentaa jotta
päästään vertailemaan. Vistassa on huomattu käynnistystä näennäisesti
nopeuttava temppu, jossa työpöytä avautuu sisäänkirjautumisen jälkeen
hetikohta, mutta oikeasti ei vielä pääse mitään tekemään kun
kaikenlaisia ikkunoita avautuu ja sisäänkirjautuminen on selvästi vielä
taustalla touhuamassa. Käynnistysaikoja verratessa tämä pitäisi
huomioida.

Vistasta pitäisi selvittää kuinka monta asennus-DVD:tä se oikein vaatii.
Ubuntu lienee pakostakin paljon nopeampi asentaa yhdeltä CD:ltä, kuin
mikä tahansa muu käyttöjärjestelmä joka vie monta DVD:tä.

### Porixi esittelee

Porixi voi käydä esittelemässä vapaita ohjelmia ja Linuxia
kiinnostuneille, kutsua vaan esimerkiksi sähköpostittamalla Porixin
sihteerille. Porixin kuukausitapaamisiin ja tapahtumiin on vapaa pääsy,
eli ei tarvitse olla Porixin jäsen, riittää kun on kiinnostunut vapaista
ohjelmista tai Linuxista.

#### Ubuntu-esittely

Lokakuussa on suunnitelmissa Ubuntun 8.10 julkistuksen yhteydessä
Ubuntun esittely Porin Kauppahallissa. Tapahtumaa pitäisi tiedottaa
tehokkaasti, ainakin paremmin kuin elokuun Debian- ja
64Studio-esittelyä.

-   Kauppahallin lehtimainokseen mukaan Ubuntuesittely ja 64Studion
    esittely. Ilkka huolehtii Porixin mainoksen mukaan. Tarvittaessa
    muut porixilaiset osallistuvat mainoksen tekoon, tehdään
    Scribuksella, Inkscapella, GIMP:llä tai vastaavalla.
-   Varataan tuote-esittelytila hyvissä ajoin Ubuntun julkistuksen
    tienoille lauantaiksi. Ilkka selvittää Ubuntun julkaisuaikataulun ja
    varaa tilan.
-   Tiedotetaan Porin seudun muusikoille 64Studion esittelystä
-   Palmgren-konservatorioon tietoa, siellä opiskellaan juttuja joita
    nimenomaan 64Studiolla voi hyvin tehdä, eli otollinen kohderyhmä
-   Lehdistötiedote laaditaan, ja lähetetään porilaisille medioille.
    Yhteystiedoksi Porixin sihteerin sähköpostiosoite. Katsottiin ettei
    kukaan ole töissä Porixissa niin paljon että omaa puhelinnumeroa
    julkistettaisiin
-   Ubuntun Forumille ja Google-kalenteriin tietoa tapahtumasta. Ilkka
    huolehtii jahka tilavaraus on tehty.
-   Ubuntun virallinen juliste voisi olla pohjana tapahtuman mainoksille

Porilaisen median yhteystietoja voi lisätä, sivu on
[Porilaisen_median_yhteystietoja](/Porilaisen_median_yhteystietoja "wikilink").
Mahdollisesti myös muiden Porixin toiminnasta kiinnostuneista tahojen
yhteystietoja.

### Linux-pöydästä mainostusta

Linux-pöytä on joka lauantain Kauppahallissa, mutta näyttää siltä ettei
asia ole kovin hyvin tiedossa. Pyritään lisäämään tietoisuutta
seuraavasti:

-   Linux-pöydästä mainos pysyvästi kahvitupaan ja Kauppahallin
    ilmoitustaululle. Koko A5. Väritulostimella tai teetetään
    esimerkiksi Rajala Camerassa. Porixilla on toivottavasti riittävästi
    rahaa kassassa jotta voidaan maksaa tulostuskulut.
-   A4-kokoinen mainos, joka sopii pöydälle silloin kun Linux-pöytä on
    käynnissä. Tai sitten pienempi, jos hommataan valmis
    pöytämainosteline. Ilkka selvittää telinettä, ja ilmoittaa mainoksen
    mitat. Jos ei telinettä, askarrellaan vaikka pahvista tuki jolla
    mainos pysyy pystyssä pöydällä.
-   Mainos Kauppahallin webbisivulle. Näyttäisi sopivan kokoinen kuva on
    507 kuvapistettä leveä. Esimerkkikuva oli 728 kuvapistettä korkea,
    mutta korkeus on ehkä liikaa kun läppärin ruudulla ei näkynyt
    kokonaan.

Tuomas lupasi tehdä mainoksia. Muut porixilaiset osallistuvat sisällön
keksimiseen.

### Toiminnan kehittäminen

Toivotaan ehdotuksia Porixin toiminnan kehittämiseksi. Uusia
toimintatapoja, esittelyn aiheita, varainhankinnan ideoita jne.

### Pori WLAN

Porin kaupungin WLAN toimi Leenan Kahvilassa ikkunapöydässä. Aiemmin oli
kokeiltu toisenmerkkisellä läppärillä, ei toiminut. Mutta Lenovo R61i,
sepä toimikin ja ihan hyvin pääsi nettiin. Nykyään ei tarvitse omia
käyttäjätunnuksiakaan Pori WLANiin. Signaalivoimakkuus oli 15 - 20 %,
mutta hyvin toimi silti. Nähtävästi Lenovossa on parempi antenni,
kaupunki on yrittänyt tehdä ilmaisen WLANinsa lähetystehot mataliksi
jotta se ei toimisi sisätiloissa.

--Taleman 4. syyskuuta 2008 kello 22.36 (EEST)
