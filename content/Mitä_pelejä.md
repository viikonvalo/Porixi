+++
Date = "2021-02-06T17:17:17.196Z"
Title = "Mitä pelejä"
Description = "Mitä pelejä"
Luokat = []
menu = ["mainside"]
weight = 1000
+++

Mitä pelejä?
============

Katsotaan mitä pelejä on saatavilla Linuxiin. Sisällön kirjoittaminen
aloitettu 16. tammikuuta 2010.

Alla mainitut pelit löytynevät Linux-jakelusi pakettivarastoista, mikäli
ei toisin mainita, ja ne on helpointa ja suositeltavaa asentaa sieltä.

Autoilupelit
------------

### TORCS

[TORCS](http://torcs.sourceforge.net/) on kelvollinen rata-autoilupeli.
Luultavasti saatavilla Linux-jakelusi pakettivarastosta. Tulisi olla
3D-kiihdytetty näytönohjain.

Minimum: 550MHz CPU, 128MB RAM, OpenGL 1.3 compatible graphics card with
32 MB RAM. Recommended: 800MHz CPU, 256MB RAM, OpenGL 1.3 compatible
graphics card with 64 MB RAM.

{{< figure src="/images/TORCS-ajelua.png" title="Kuvakaappaus ratakisasta" width="600px" >}}

Ammuskelupelit
--------------

### True Combat:Elite

[True Combat:Elite](http://www.truecombatelite.com/) on ammuskelupeli
jossa ei tavanomaiseen tapaan leiju ilmassa tähtäysrinkulaa. Tähtääminen
tehdään nostamalla ase silmien tasalle ja katsomalla aseen
rautatähtäimien tai optisen tähtäimen läpi. Peli pyrkii muutenkin
tekemään pesäeroa sinkohippaan, eli jonkinlaista todentuntua on mukana.
Lisää tietoja
[Wikipediasta](http://fi.wikipedia.org/wiki/True_Combat:_Elite).

True Combat:Eliten ainoat viat ovat, ettei se ole vapaa ohjelma ja ettei
pelin tehnyt ryhmä enää kehitä peliä. Koska TCE ei ole vapaa ohjelma,
sitä ei löytyne Linux-jakelusi pakettivarastoista.

### Modit

Quaken pohjalta on tehty useampia ammuskelupelejä, vähän erilaisia
teemaltaan tai grafiikoiltaan. Pelillisesti [Open
Arena](http://en.wikipedia.org/wiki/OpenArena) on aika lailla sama kuin
Quake III, siinä on vaan tehty kentät ja grafiikat uusiksi. [Alien
Arena](http://en.wikipedia.org/wiki/Alien_arena) taas on
nopeatempoisempi sinkohippailu. Nämä löytynevät Linux-jakelusi
asennuspaketeista.

Nettipelit
----------

### Altitude

[Altitude](http://altitudegame.com/) on lentokoneiden taistelua
2D-pelikentällä. Vähän samaa ideaa kuin vanhassa kunnon XPilotossa.
Saatavilla myös Linuxille, ilmainen demo mutta täysversio maksullinen.

### XPilot

[XPilot](http://xpilot.sourceforge.net/) on alunperin julkaistu vuonna
1992, siis vuotta ennen kuin toinen nettipeli julkaistiin ja saavutti
suuremman suosion (eli alkuperäinen Doom).
[XPilotissa](http://en.wikipedia.org/wiki/Xpilot) ohjataan avaruusalusta
avaruuden tyhjiössä, painovoima vetää johonkin suuntaan ja alusta pitää
käännellä moottorin työntövoiman ohjaamiseksi sopivaan suuntaan.
Lentäminen vaatii totuttelua, ja varsinkin aluksen tankkaaminen on
vaikeaa jos ei käytä leijunta-automatiikkaa. Pelatessa voi kerätä
alukseensa lisävarusteita ja parannuksia.

XPilot tai XPilot NG lienee saatavilla Linux-jakelusi
pakettivarastoista. Huomaa, että tarvitaan XPilot-palvelin johonkin
koneeseen, XPilot-asiakasohjelmat ottavat yhteyden palvelimeen kun peli
käynnistyy. Palvelin ja asiakas voivat olla samassakin koneessa jos
haluat vain itse kokeille peliä. XPilot osaa käynnistää
tietokonepelaajia halutun määrän, eli harjoittelemaan pääsee
yksinäänkin.

Virtuaalimaailmoja
------------------

### Second Life

[Second Lifestä](http://fi.wikipedia.org/wiki/Second_Life) on saatavilla
myös Linux-versio. Webbisivu
[<http://secondlife.com/>](http://secondlife.com/). Laitevaatimukset
löytyivät: [System
Requirements](http://secondlife.com/support/system-requirements/?lang=en-US)

### Runescape

Selainpeli [Runescape](http://fi.wikipedia.org/wiki/RuneScape) toimii
Linuxissakin kunhan tarvittavat lisäkilkkeet on asennettu. Peli
käynnistyy webbisivulla
[<http://www.runescape.com/>](http://www.runescape.com/). En enää muista
mitä ne lisäosat oli.

Klassikoita
-----------

### Civilization

Sid Meier on tehnyt useitakin klassikkopelejä, mutta Civilization ei ole
julkaistu Linuxille. Vapaa versio
[FreeCiv](http://fi.freeciv.wikia.com/wiki/Etusivu) sitävastoin toimii
Linuxin lisäksi myös Mac OS X:ssä ja Windowsissakin. FreeCiv vastaa
suunnilleen Civilization II:sta, mutta ei ole tarkka kopio. Lähinnä on
kyse ideoiden kopioimisesta Civilization-pelisarjasta. Nettipelikin on
tuettu, pitää vaan tarkistaa kaikilla pelaajilla olevan sama versio,
mutta käsittääkseni samaan nettipeliin voi liittyä kaikilla
käyttöjärjestelmillä.

### Elite

[oolite](http://www.oolite.org/) on Elite-klooni. Alunperin BBC Microlle
tehty David Brabenin ja Bellin Elite portattiin aikanaan Commodore
64:lle, ja nyt oolite on vastaava kuranteille tietokoneille.
Tehovaatimukset ovat kasvaneet kuusnepan ajoista melkoisesti:

Originally written for Mac OS X, and under continuous development for
over five years, Oolite is available for Mac OS X (10.3.9 and higher)
and PCs running Windows XP, Windows Vista or Linux. It requires at least
a 400 MHz processor, 256 MiB of memory, and a graphics card capable of
accelerating OpenGL graphics.

### Jagged Alliance 2

Julkaistu myös Linux-versiona. Harmittavasti se ei toimi nykyisissä
Linuxeissa, kun vaatii vanhan XFreen version. Onneksi on [JA2
Stracciatella](http://ja2.dragonriders.de/index.html), eli projekti joka
tekee vapaata moottoria JA2:lle. Tarvitaan alkuperäiset datatiedostot
pelistä, joko Windows- tai Linux-versiosta, niitä pääsee sitten
pelaamaan Stracciatellan moottorilla. Toimii jopa paremmin kuin
alkuperäinen kaupasta ostettu JA2, sillä paljon vikoja on korjattu.
Stracciatellan viimeisiä uutisia kannattaa seurata
[Forumilta](http://www.ja-galaxy-forum.com/board/ubbthreads.php?ubb=postlist&Board=44).

### SMAC eli Sid Meier's Alpha Centauri

Julkaistu myös Linux-versiona, jossa samassa paketissa Alpha Centauri ja
Alien Crossfire. Harmittavasti Linux- ja Windows-käyttäjät eivät voi
osallistua samaan nettipeliin.

### UFO: Enemy Unknown

UFO: Enemy Unknown eli X-COM: UFO Defence ei ole julkaistu
Linux-versiona, mutta vapaa kopio on työn alla.
<http://ufoai.sourceforge.net/> UFO: Alien Invasion on Quake II:n
pelimoottorilla tehty kopio. Koska Quake II ei osaa tuhoutuvia
ympäristöjä, ei UFO AI:ssäkään niitä ole. Kopio ei siis ole tarkka.
Projekti on kovassa työn touhussa ja raportoi kuukausittain työn
edistymisestä.

### Silent Storm

Silent Stormista ei ole julkaistu Linux-versiota, mutta se toimii
Winellä hyvin. Ainakin minä sain sen toimimaan paremmin Debian Lennyssä
Winen kautta, kuin Vistassa suoraan. En ole pelannut Windowissa tätä
paljoakaan, mutta käsittääkseni ei ole eroa Winen kautta pelattessa.
Pidemmälle päästessä peli tulee niin vaikeaksi etten ole päässyt läpi
asti pelaamaan, se kenttä jossa kolmikerroksinen torni ja joka puolella
vihulaisia on se mihin asti olen päässyt.

### Quake

Kaikki Quaket ja Doomit toimivat Linuxissa, ne on saanut Linux-versioina
heti kohta kun peli on julkaistu. Jos on kaupasta ostettu CD, saadaan
siitä tarvittavat datatiedostot ja Linux-jakelussa tullee tarvittavat
pelimoottorit. Mahdollisesti joudut pelimoottorin noutamaan pelin
valmistajan seittisivustosta.

Koska vanhojen Doomien ja Quakejen lähdekoodit on julkaistu vapainana
ohjelmina, on tehty useita viriteltyjä pelimoottoreita niiden pohjalta
ja niin sanottuja
[modeja](http://fi.wikipedia.org/wiki/Modifikaatio#Tietokonepelien_modaus).

Pasiansseja
-----------

Korttipelipasianssit kuten 7-pasianssi eli Klondike ja Vapaakenttä eli
Freecell löytyvät työpöytäympäristön pelivalikoimasta. Samoin
Miinaharava ja muuta pientä yksinpeliä. Näitä on kymmeniä, jos ei
työpöytäympäristön mukana valmiiksi asentuneena niin ainakin
pakettivarastoista löytynee.

Linkkejä muuanne
================

-   [Linuxgames](http://www.linuxgames.com/)
-   [Pelit — Linux.fi](http://linux.fi/wiki/Pelit)
-   [Suomenkielisen Wikipedian luettelo
    Linux-peleistä](http://fi.wikipedia.org/wiki/Luokka:Linux-pelit)
