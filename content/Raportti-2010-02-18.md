+++
Date = "2021-02-06T17:17:27.934Z"
Title = "Raportti-2010-02-18"
Description = "Raportti-2010-02-18"
Luokat = []
+++

Porixi-tapaaminen 2010-02-18
----------------------------

Paikalla viisi Porixia, Tapio, Seppo, Tuomas, Ilkka, Juha.

Läppäripulmia
-------------

Läppäripulmia, etsittiin vikaa läppäristä joka sammuili omia aikojaan.
Ubuntun Live-levyltä käynnistettäessä tuli ilmoituksia liian korkeasta
lämpötilasta, eli anturi ilmoitti 115 astetta Celsiusta. Läppäri ei
kädellä kokeiltaessa vaikuttanut kuumalta mistään kohtaa ja ulos
puhaltuva ilma oli viileähköä. Voi silti olla sisällä on pölyä jossain
lämpenevässä kohdassa ja se kohta kuumenee. Toinen mahdollisuus on, että
anturi ilmoittaa vääriä arvoja tai ohjelma tulkitsee anturin ilmoittaman
väärin.

Ilman kiintolevyä läppäri toimii paremmin, muistitesti oli yön yli
ajossa eikä löytänyt virhettä.

Ei saatu läppäriä toimimaan. Mahdollisesti se pitäisi avata ja katsoa
onko sisällä pölyä, mutta läppärit on työläitä avata ja vaikeita saada
takaisin kokoon. Tulisi saada korjaamokäsikirja jotta osaa purkaa
oikeassa järjestyksessä ja siinä varmaan neuvotaan myös miten läppäri
kootaan.

Kaapelointitalkoot
------------------

Porixi jatkaa kaapelointityötä. Tarkoitus on vetää yksi kaapeli lisää,
varautuen kytkimen lisäämiseen kaapelin päähän jotta saadaan
haaroitettua useampaan koneeseen jatkossa, jos tarvetta ilmenee.

Työ olisi tarkoitus tehdä viikolla 8 eli 22. päivä helmikuuta alkavalla
viikolla.

Ostoslista:

-   tavallista kaapelia 25 m
-   RJ-45 puristuspihdit, tilattu
-   suojattuja päitä
-   lyhyt ruuvimeisseli, mielellään vaihtopäillä
-   maadoitusranneke (ostettu ja pistetty työkalupakkiin)
-   LAN-kaapelin jatkopalikka
-   Leenan kahvilaan 6 m pitkä jatkojohto ainakin kolmella rasialla.

Suojattua kaapelia on ennestään 23 metrin pätkä. Tämä riittää tähän
projektiin, tuota pidempää matkaa ei uutta kaapelia tarvitse vetää
kaapelihyllyllä jossa kulkee iso joukko sähköjohtoja.

Linux-esittely
--------------

Tarkoitus on pitää Linux-esittely 27. päivä Porin Kauppahallin
tuote-esittelytilassa. Pienimuotoinen esittely tällä kertaa. Sisältöä:

-   mobiililaajakaista Linuxissa (valitaan Ubuntun versio joka toimii
    esittelypäivänä, Lucid Lynx on vähän päivästä kiinni toimiiko se
    mokkulan kanssa)
-   Linuxin esittelyä yleisön kysymysten mukaan

<span></span>18. helmikuuta eli kuukausitapaamisen päivänä mokkula ei toiminut Lucid
Lynxissä, mutta se onkin Alpha-versio vielä, julkistuspäivä on [29.
päivä huhtikuuta](https://wiki.ubuntu.com/LucidReleaseSchedule).
Seuraavana päivänä päivityksen jälkeen taas toimi ja jopa erinomaisen
hyvin, yhteyskin muodostui sekunneissa.

IRC
---

Mietittiin voisiko kokouksia pitää verkkokokouksina IRC:ssä.
Porixilla on IRC-verkossa OFTC kanava \#porixi, tänä vuonna siellä on
ollut Tapio, Ilkka ja Juha.
